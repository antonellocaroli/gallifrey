Indicazioni di carattere giuridico e protezione dati

Con la lettura delle seguenti indicazioni il fruitore del programma riconosce di aver preso conoscenza delle informazioni riguardanti la rilevanza giuridica dell'accesso a questo software dell'autorità fiscale ticinese e di accettarne, in modo concludente, i contenuti in esso presenti.

La Divisione delle contribuzioni del Cantone Ticino, pur impiegando ogni possibile e immaginabile diligenza al fine di assicurare l'esattezza e l'attualità delle informazioni trasmesse, si riserva la possibilità di modificare in ogni tempo e senza preavviso il contenuto del programma qualora vi dovessero essere modifiche dei disposti legali e giurisprudenziali di cui rimane obbligatoriamente riservata l'applicazione.

L'autorità fiscale non può essere ritenuta responsabile per l'uso di questo software, la sua modifica o la sua trasmissione. Il programma è destinato unicamente all'allestimento della dichiarazione fiscale da parte del contribuente.
Esso non è stato in particolare studiato e concepito per la trasmissione diretta dei dati dall'utente-contribuente all'autorità fiscale tramite la rete informatica.
Nell'ambito della messa a disposizione di questo programma non vengono così di principio trattati dati personali del contribuente. 
